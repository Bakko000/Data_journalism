<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Oltre l'Intrattenimento: Il Ruolo Sociale del Cinema</title>
    <link rel="stylesheet" href="style_1.css">
    <link href='https://fonts.googleapis.com/css?family=Baskervville' rel='stylesheet'>
</head>

<body>
   
            <h1>Intervista al Professore Ambrosini</h1>
    <section class="content">
            <h2>Nella nostra ricerca abbiamo preso dei film che trattavano tematiche sociali e che hanno vinto un oscar. Il nostro obiettivo è riuscire a capire se il cinema può essere visto come uno strumento efficace per sensibilizzare su queste tematiche. Cosa ne pensa lei a riguardo?</h2>
            <p>Su questo punto bisogna fare una premessa importante, ovvero negli anni successivi alla seconda guerra mondiale, per un paio di decenni dagli anni 50 all’inizio degli anni 70, all’interno della discussione teorica cinematografica era emersa una posizione di tipo marxista. Quest’ultima proponeva un’idea che poi si era rivelata troppo ottimistica, secondo la quale l’arte e il cinema potevano costituire davvero uno strumento di cambiamento e trasformazione della realtà sul piano sociale e politico. 
            </p>
            <p>Naturalmente in questo senso c’era stata la promozione di una produzione cinematografica di impegno politico e sociale ma non soltanto nei contenuti, ma anche nella forma. Cosa intendo? Intendo dire che il modello prevalente del cinema di finzione, elaborato a Hollywood tra gli anni 30-50, si basava sull’illusione della realtà, l’identificazione dello spettatore in un mondo altro. Esso era considerato uno strumento di alienazione dello spettatore che cedeva all’illusione che il mondo che veniva rappresentato all’interno dello schermo fosse una rappresentazione credibile del mondo reale oppure un puro strumento di evasione. Quindi c’era stata tutta una produzione di impegno che riguardava anche un lavoro di decostruzione di quel modello, al quale sostituire delle forme cinematografiche che invece si muovevano nella direzione di ricerca di forme di straniamento dello spettatore. Quest’ultimo doveva uscire, essere chiamato fuori da una comoda posizione di tipo illusionistico e prendere coscienza che quello di fronte era un film che in quei casi proponeva un discorso politico sociale radicale molto forte e però esplicitando che si trattava appunto della decostruzione del modello e della costruzione di un modello alternativo.  In esso lo spettatore era cosciente di sé e della posizione rispetto al film. Queste forme di estraniamento erano molto diverse, si trattava spesso di forme che attingevano alla tradizione del teatro kantiano di cinema, il quale abbatteva il diaframma tra spettatore e schermo con forme di interpellazione di personaggi nei confronti dello spettatore. Altre forme di estraniamento come un uso del montaggio e della macchina da presa molto marcati per assumere un atteggiamento anti illusionistico. Quello è stato un periodo in cui c’è stata questa posizione forse un po’ troppo ottimistica però ha prodotto anche delle opere importanti, in quello che era definito il cinema di autore e di impegno. 
            </p>
            <p>Ci sono degli autori che hanno percorso questa direzione come Theo Angelopoulos, grande regista greco che ha lottato contro il regime dei colonnelli, e ha raccontato la storia greca in un film epocale <b>La storia greca</b> del 1975 in cui ha fatto quelle scelte stilistico-espressive che vi dicevo. In modo diverso anche una coppia diversa di autori, Jean Marie Straub e Danièle Huillet sono andati davvero a percorrere una strada molto radicale con forme di estraniamento molto forti. <b>Lezioni di storia</b> del 1972, ricavato da un testo di Brecht che fa riferimento all’età romana. Si hanno attori che in parte vestono contemporaneo in parte abiti caratteristici di un film vero e proprio. Si tratta anche di un modello alternativo al tipico adattamento cinematografico che fa dimenticare l’ispirazione dal testo. I brani  qui vengono infatti letti e proponendo una critica marxista all’economia e alla società. Ho fatto due esempi di questa radicalità dello smontare. E c’è tutta una fase della produzione di Godard fra fine anni 60 e inizio anni 70 che va nella stessa direzione. Godard si era sempre divertito a smontare le forme del cinema classico sin dai primi film dei primi anni 60, però quando assume una posizione di tipo Marxista, va ancora più in là. Tra l’altro spesso adotta la formula del film collettivo perché la visione dell’autore individuale poteva avere qualche aspetto narcisistico che faceva riferimento ad atteggiamenti tipici della società capitalistica. Queste sono alcune delle posizioni più radicali che fanno riferimento a questa idea: smontiamo il modello del film di finzione di tipo illusionistico e costruiamo, attraverso il cinema, un discorso sulla società esplicito attraverso forme di linguaggio molto radicali. </p>
            <p>Ora però, in che misura film come questi erano capaci di parlare ad un pubblico vasto? Diciamo in misura limitata, per quanto in quel periodo riscuotessero grande successo nei cineclub e nei cineforum si trattava comunque di porzioni di pubblico limitate. Anche se, essendo in un periodo in cui anche i rappresentanti delle classi lavorative erano indotti ad una presa di coscienza che comportava la visione di film di impegno, partecipavano a queste produzioni dove c’era di solito una presentazione di carattere critico e poi un dibattito alla fine. E, ripeto, pur restando all’interno di numeri abbastanza limitati, però diventavano film di carattere politico e quindi riuscivano ad entrare nel discorso politico sociale. Certo non potevano entrare in quello che anche allora era cinema popolare, negli stessi anni fra la fine degli anni 50 e anni 60 invece ci sono state in Italia delle forme di cinema popolare, è il caso della commedia all’italiana, che sono state capaci di affrontare problemi importanti parlando però un linguaggio cinema più accessibile. Anche attraverso la forma di una pubblicità grottesca, per esempio gli eccessi, le illusioni, gli aspetti più fragili del boom economico degli anni 60 vengono colpite da una satira molto pungente da un film come <b>Il sorpasso</b> del 1972. Dino Risi che, in parte in forma diretta, in parte indiretta, attraverso delle metafore colpiva proprio così questa ubriacatura ideologica che aveva poi investito le classi sociali. Nella stessa direzione vanno film di Monicelli in cui si ha la capacità di ritrarre in modo molto pungente aspetti della società italiana che sono appunto oggetto di una satira molto efficace. C’è un film del 1974 <b>Romanzo popolare</b> che mette in scena la realtà degli operai metalmeccanici milanesi con grande efficacia mettendoci in mezzo una linea di tipo sentimentale che però aiuta a capire le tensioni, le contraddizioni di quella parte di società. Poi però continuava anche un film un cinema di impegno più diretto: visto che abbiam parlato di romanzo popolare mi viene in mente invece un film che, nel rappresentare la classe operaia, le sue istanze, è molto più aggressivo, sempre italiano di Elio Petri <b>La classe operaia va in paradiso</b> del 1971. Questi due esempi con Gianmaria Volontè, ovvero l’attore più politicamente impegnato di quell’epoca in Italia, che sceglieva di interpretare solo film con valenza politico sociale ideologico nella quale lui si potesse riconoscere. I film di Elio Petri rappresentano la realtà operaia però appunto in forma più militante. </p>
            <p>Perché questo excursus? Il cinema di impegno sociale ha avuto diverse manifestazioni, alcune chiamiamole più colte, sotto il profilo strettamente cinematografico, altre più popolari più accessibili ad un pubblico più ampio, interclassista. Hanno avuto un’efficacia diversa, da un lato film più radicali erano in grado di diventare oggetto di un dibattito intellettuale anche molto rilevante, naturalmente avevano dei limiti nella capacità di parlare a un pubblico. L’oggetto di indagine era proprio quel pubblico che si voleva sottrarre dalle grinfie del cinema di finzione tradizionale per proporre una presa di coscienza  della propria posizione di fronte a un’opera cinematografica. Questo ragionamento preliminare mi sembrava giusto farlo. Un ultimo esempio anche per far capire come spesso le intenzioni di un autore facciano i conti con una realtà del pubblico è il caso tipico del neorealismo. </p>
            <p>Il cinema neorealista che nasce anni 45 anni 50 con figure importanti come Visconti, Rossellini, Vittorio De Sica e il suo coautore Cesare Zavattini affrontano due questioni: Il dramma della guerra che si era appena consumato e la situazione di grave crisi sociale economica che l’italia stava vivendo all’indomani della seconda guerra mondiale. Da un lato possiamo prendere esempio <b>Roma Città Aperta</b> di Rosellini e <b>Paisà</b> che attraverso una serie di episodi racconta il difficile processo di liberazione. Dall’altro abbiamo <b>Ladri di biciclette</b> o <b>La terra trema</b> di Visconti. Ladri di biciclette è un film che ha saputo esprimere una certa universalità, ma sono film che hanno avuto una risposta del pubblico popolare inferiore alle attese forse. Probabilmente pur avendo un linguaggio (ad eccezione della terra trema) che poteva essere molto accessibile, lì forse il pubblico dell’epoca voleva lasciarsi alle spalle quello che era accaduto, la realtà che stava vivendo. </p>
            <p>Pertanto ebbe molto più successo un filone legato al neorealismo che venerava la rappresentazione realistica di toni commedia che fu chiamato Neorealismo rosa. Film come <b>Due soldi di speranza</b>, dove venivano rappresentati i problemi della società italiana dell’epoca ma attraverso una prospettiva meno cupa. Film neorealisti anche ladri di biciclette hanno dei finali assolutamente non consolatori che lasciano in sospeso il destino dei protagonisti. </p>
            <p><b>La terra trema</b> rappresenta un caso ancora più difficile, perché? Visconti va in Sicilia, aveva preso accordi con il partito comunista, avrebbe dovuto girare 3 documentari sulla realtà del lavoro in sicilia (dei pescatori, dei contadini, degli operai) in realtà gira poi soltanto un film e lo trasforma per sua stessa iniziativa in un film di finzione ispirato ai Malavoglia dando dei Malavoglia una lettura molto più politico ideologica per cui ‘Ntoni è il tipico soggetto di una presa di coscienza della propria condizione sociale e del tentativo di ribellarsi alla condizione di sfruttamento nella quale è relegato dal suo lavoro di pescatore sottoposto al ricatto dei grossisti del pesce. Quale è la scelta molto radicale di Visconti? Al di là del fatto come era accaduto in <b>Ladri di biciclette</b> di scegliere attori non professionisti, lì la scelta radicale è far parlare a quelli che erano i pescatori di Acitrezza in un siciliano strettissimo. C’è una voce narrante con funzione didascalica che quindi spiega alcuni passaggi facilitando la comprensione, però ci sono i sottotitoli quindi per il pubblico di allora si trattava di una soluzione molto difficile in termini di esperienza cinematografica. Quello però è un cinema che fuori dall’italia ebbe subito un grande riconoscimento da parte della critica e un riscontro di pubblico importante. Bisogna anche dire nel discorso culturale della fine degli anni 40 e per tutti gli anni 50 il neorealismo ha un ruolo da protagonista. Il dibattito sul Neorealismo, su cosa era stato questo cinema, su quali sviluppi avrebbe dovuto avere, sulla gestione della sua eredità politica culturale. Si accesero proprio discussioni tra i critici, teorici, intellettuali di altra provenienza (letteratura, filosofia). Un dibattito molto vitale, importante proprio nel panorama italiano di quegli anni. </p>


        <h2>Secondo lei il cinema di oggi a livello di linguaggio riesce a coinvolgere meglio il pubblico rispetto a determinate tematiche sociali?</h2>
            <p>Bisogna fare delle distinzioni. Ci sono dei casi particolarmente fortunati in cui alcuni film popolari, che però trattano temi importanti, riescono ad assumere il ruolo di parlare universalmente. Due esempi che riguardano il cinema italiano. <b>La vita è bella</b> di Benigni ha saputo parlare a un pubblico vastissimo rovesciando in parte i toni dei film che fino ad allora erano stati dedicati alla rappresentazione della Shoah, dell’olocausto, della vita nei campi di concentramento, introducendo questo aspetto fiabesco e sicuramente promuovendo una presa di coscienza molto vasta di quei temi. Certo, in un modo diverso lo aveva fatto <b>Schindler’s List</b> di Spielberg, in un modo più terribile nella rappresentazione del dramma. Spielberg sceglie la strada dello shock mentre Benigni sceglie un’altra strada che ha dimostrato ugualmente, forse ancora di più, di saper parlare a un pubblico universale. Credo che entrambi in modo differente abbiano avuto una loro efficacia, e credo che abbiano sensibilizzato generazioni di spettatori. Sono film che hanno continuato a parlare nei decenni successivi.</p>
            <p>L’altro è quello della Cortellesi (<b>C’è ancora domani</b>), anche lei ha trovato una formula capace di abbattere anche le barriere che qualche volta separano le varie fasce di spettatori. E’ un film che ha parlato a tutti. E’ stato apprezzato negli ambienti cinematografici più colti e contemporaneamente da un pubblico popolare molto vasto. Formule che se fossero replicabili tutti i produttori le userebbero. Ha avuto una capacità di risonanza notevole, la prova è anche il fatto che sia io che Tognolotti (un’altra docente di critica e storia del cinema) abbiamo ricevuto diverse proposte di prova finale sulla Cortellesi con paragoni ad altre forme di cinema femminista</p>
            
            
            <h2>Nel futuro si andrà sempre più in questa direzione o scenderà l'interesse nel cinema, visto che stanno aumentando il numero di serie televisive?</h2>
            <p>Allora, questo è difficile, è un grande interrogativo perché il cinema è stato dato per morto tante volte. La morte del cinema era un tema molto diffuso negli anni 70 quando c’era stato l’arrivo della tv commerciale, quando tante sale di seconda e terza visione avevano chiuso perchè la tv proponeva un tale serbatoio di cinema di film anche molto popolari, per cui molte avevano chiuso e c’era un clima funereo. Mi viene in mente un film di Wim Wenders, <b>Nel corso del tempo</b>, dove c’era proprio una nostalgia del cinema che fu, hollywoodiano, popolare e una visione piuttosto cupa del futuro. Poi non è stato così, c’è stato il fenomeno delle multisale che diversificando l’offerta ha saputo rilanciare le presenze in sala. E poi adesso ultima sfida le piattaforme: il loro primo grande successo è arrivato in corrispondenza della pandemia e questo faceva presagire la fine dell’esperienza cinematografica in sala. Non è stato così, si è visto, non soltanto Blockbuster americani, <b>Barbie</b> <b> Oppenheimer</b> che hanno riportato il pubblico in sala, ma anche non blockbuster come il film della Cortellesi. Quindi è davvero difficile prevederlo, quale è la posta in gioco? Bisogna vedere se il pubblico considererà l’esperienza della sala cinematografica un’esperienza con delle peculiarità tali da far pensare che almeno per alcuni film che destano particolare interesse, valga ancora la pena di considerare il film come un evento per il quale io mi muovo e quindi esco dalla logica delle piattaforme che fanno invece sì che il film venga verso di me. Qualche anno fa era stato fatto il tentativo di riproporre il 3D, in parte ha funzionato come strumento per marcare la differenza tra l’esperienza cinematografica in sala e quella in casa. Poi la parabola ha avuto un suo picco per poi avere una fase declinante, anche lì c’è stato il grande successo del film di Cameron seguito da altri film che erano più o meno adatti. In quel periodo mia figlia era piuttosto piccola, ho visto con lei tantissimi film per bambini in 3D, alcuni con delle soluzioni anche molto interessanti, altri che seguivano la moda del 3D ma che erano girati in maniera tale che questo non ne cambiasse la percezione. Comunque ho fatto questo esempio per dire come anche nei momenti in cui il cinema si è sentito più minacciato dalla concorrenza di altre forme di fruizione, ha cercato delle soluzioni. Adesso l’interrogativo è aperto, anche i cineclub ancor più delle sale tradizionali erano stati dati per morti ed invece godono di buona salute, si sono reinventati, hanno dovuto cambiare la programmazione: alternare film di fruizione difficile, complessa con la proiezione di film meno complessi, meno difficili. Si sono sviluppate strategie di comunicazione che per esempio qui a Pisa che coinvolgessero il pubblico di studenti, che è sempre stato un pubblico di riferimento per il cineclub. Anche con eventi come la visione in sala di grandi classici, che ha funzionato, bisogna capire se l’esperienza della sala cinematografica manterrà un appeal dovuto alla sua peculiarità. La sfida delle piattaforme è sempre più aggressiva, la forma della serialità sta avendo più successo anche comprensibilmente, permette delle operazioni: nel caso di adattamento di opere letterarie c’è il problema che comprimere un’opera in 2-3 ore prevedeva sacrifici di forme di narrativa, la serialità permette invece di rappresentare la storia in un romanzo in tutto il suo svolgimento. Quindi la concorrenza è forte. Alcune case di produzione, Netflix, Amazon hanno capito che per alcuni film vale ancora la pena di proporre prima la visione in sala creando il grande evento, dedicato a un pubblico che loro sanno ancora essere disponibile a questo tipo di visione. Per adesso il cinema resiste, ma l’interrogativo rimane aperto e la risposta è davvero difficile.</p>
            
            <h2>Noi abbiamo scelto un film lontano dalla nostra cultura come per esempio <b>Parasite</b> che ha rappresentato queste disuguaglianze sociali in maniera molto diversa da come l’avremmo fatto noi italiani, noi europei. Secondo lei questo impatto di diversità ha comportato allontanamento?</h2>
            <p>Ha avuto un grandissimo successo, chiaramente non i numeri di un blockbuster però ha avuto un grande successo. Forse, paradossalmente, anche perché ha rappresentato il conflitto di classe in una realtà dove non ci si aspettava di vederlo e quindi tutto questo ha incuriosito molto. </p>
           <p>Certe volte è proprio l’aria del tempo che determina la compresenza di film quasi nello stesso anno, sono usciti altri due film: uno uscito soltanto sulle piattaforme, sto parlando di <b>Il buco</b> che è un film spagnolo che ha avuto poco successo perché ha anche un carattere fortemente metaforico-simbolico. Un altro che ha rappresentato il conflitto di classe all’interno della cornice del film giallo, <b>Knives Out</b> che in Italiano ha un titolo significativo di questa comunicazione “Cena con delitto”. Dentro la cornice del giallo ha trattato questo tema del conflitto di classe, poi si può giudicare se dentro questa cornice questo tema venga annacquato o invece sappia anche parlare a un pubblico più vasto proprio perché non è il tipico film politico. </p>
           <p>Che poi è stato anche il caso di <b>Parasite</b>: la dimensione politica c’è ma va letta tra le righe della storia. Questo ci fa pensare che comunque anche un film come Parasite, molto raffinato sul piano stilistico, può avere anche una notevole efficacia a livello internazionale. Ha incuriosito il fatto di vedere la lotta di classe rappresentata all’interno della cinematografia, della società dove le differenze di classe sono molto accentuate, dove c’è una cultura del successo sociale e la rappresentazione di queste tensioni non è così diffusa, specialmente in maniera esplicita.</p>
           
            <h2>Secondo lei il fatto di avere attori noti in un film è rilevante o no ?</h2>
            <p>Bisogna dirlo è rilevante, lo è sempre stato, sia per il cinema popolare comunque legato a delle forme, a dei temi d’impegno, sia nel cinema più colto. Ad esempio Gianmaria Volontè, per un certo pubblico più cinefilo, ma non solo, la sua presenza equivaleva a un’assicurazione sul carattere impegnato, politicamente schierato dell’opera.</p>
            <p>Invece venendo a dei casi di cinema più mainstream, è stato molto interessante il caso di George Clooney: ha iniziato una carriera da sex symbol, dalle serie ai primi film, poi gradualmente è venuto fuori l’aspetto politico di Clooney. Da rappresentante di un certo progressismo americano è passato alla regia ed è diventato una figura più schierata, riconoscibile per l’idea di un cinema non solo di intrattenimento, ma anche di portata politica. Ha fatto un film, come regista, dedicato al Maccartismo, alla grande caccia alle streghe degli anni 50, <b>Good Night, and Good Luck.</b> del 2005; la presenza di clooney ha assicurato un discreto successo anche a un film che andava a ripescare una vecchia questione sulla politica e sulla società americana. </p>
            <p>Credo che la presenza dei divi sia ancora importante, negli anni scorsi figure come Brad Pitt sono state determinanti. Andando indietro nel tempo, per un cinema che sapeva proporre figure femminili molto forti, la presenza di attrici che avevano una figura divistica legata a un’idea di indipendenza, di grande personalità come Meryl Streep, sicuramente avevano un appeal sul pubblico femminile molto forte. Quasi sempre interpretavano dei personaggi femminili con delle caratteristiche sia che  il film fosse più schierato politicamente sia che riguardasse figure letterarie.</p>

            <h2>Noi abbiamo realizzato delle ricerche su alcuni film, tra i film selezionati La forma dell’acqua è stato votato molto poco, perché? Abbiamo cercato nei commenti le ragioni e applicando i modelli di intelligenza artificiale abbiamo visto che introdurre questa creatura, questa figura non reale non è piaciuta al pubblico e quindi la domanda che ci siamo posti è: se vogliamo trattare delle tematiche sociali, bisogna attenersi alla realtà stessa e non a finzioni?<h2>
            <p>Ha avuto un successo sia nell’ambito cinematografico più di élite perché ha vinto il Leone d’oro a Venezia e l'Oscar. È una questione molto interessante, anche qui ci sono grandi punti interrogativi, perché il fatto che ci fosse la dimensione fiabesca avrebbe potuto essere la grande carta vincente. È vero che Guillermo del Toro ha un suo immaginario molto forte, che non può piacere a tutti, tuttavia questo poteva essere la sua carta vincente. </p>
            
        </section>
        </body>
</html>
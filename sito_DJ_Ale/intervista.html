<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Oltre l'Intrattenimento: Il Ruolo Sociale del Cinema</title>
    <link rel="stylesheet" href="styles_!.css">
    <link href='https://fonts.googleapis.com/css?family=Baskervville' rel='stylesheet'>

</head>

<body>
    <div class="container">
        <div class="interview">
            <h1>Intervista a Professore Ambrosini</h1>
            <h2>Domanda 1: Noi abbiamo preso dei film che trattavano tematiche sociali, partendo da film che hanno vinto degli oscar dagli anni venti in poi, il nostro obbiettivo di ricerca è capire se il cinema può essere visto come strumento efficace per sensibilizzare su queste tematiche. Ci interessava la sua opinione.</h2>
            <p>Risposta: Sisi certo, su questo punto bisogna fare una premessa importante, ovvero negli anni successivi alla seconda guerra mondiale, diciamo per un paio di decenni dagli anni 50 all’inizio degli anni 70, all’interno della discussione teorica cinematografica era emersa una posizione di tipo marxista, diciamo che proponeva un’idea che poi si era rivelata un po’ ottimistica (ride ndr.), secondo la quale l’arte e il cinema potevano costituire davvero uno strumento di cambiamento della realtà di trasformazione della realtà sul piano sociale, politico, naturalmente in questo senso c’era stata la promozione di una produzione cinematografica di impegno politico e sociale ma non soltanto nei contenuti soprattutto nella forma Cosa intendo? Intendo dire che il modello prevalente del cinema di finzione, di intrattenimento, elaborato nel corso di anni ad Hollywood anni 30-50 con l’illusione di realtà, l’identificazione dello spettatore in un mondo altro, era considerato uno strumento di alienazione dello spettatore che cedeva all’illusione che il mondo che vedeva rappresentato all’interno dello schermo fosse una rappresentazione credibile del mondo reale oppure un puro strumento di evasione. Quindi c’era stata tutta una produzione di impegno che riguardava anche un lavoro di decostruzione di quel modello, al quale sostituire delle forme cinematografiche che invece si muovevano nella direzione di ricerca di forme di straniamento dello spettatore: lo spettatore doveva uscire, essere chiamato fuori da una comoda posizione di tipo illusionistico e prendere coscienza che quello di fronte era un film ed era un film che in quei casi proponeva un discorso politico sociale radicale molto forte e però esplicitando che si trattava appunto della decostruzione del modello e della costruzione di un modello alternativo nel quale lo spettatore era cosciente di sé e della posizione rispetto al film e che il film era un discorso sul mondo che però non celava il proprio essere tale. Queste forme di estraniamento erano molto diverse, si trattava spesso di forme che attingevano alla tradizione del teatro “kanchiano(?)” di cinema che abbatteva anche il diaframma tra spettatore e schermo con forme di interpellazione di personaggi nei confronti dello spettatore. E altre forme di estraniamento, appunto un uso del montaggio e della macchina da presa molto molto marcati appunto per assumere un atteggiamento anti illusionistico, ecco. Quello è stato un periodo in cui c’è stata questa posizione forse un po’ troppo ottimistica però ha prodotto anche delle opere importanti, in quello che era definito il cinema di autore e di impegno. Ci sono degli autori che hanno percorso questa direzione come “Teo hangegolous(?)” grande regista greco che ha lottato contro il regime dei colonnelli ha raccontato la storia greca in un film epocale “la storia greca” del 1975 in cui ha fatto quelle scelte stilistico-espressive che vi dicevo. In modo diverso anche una coppia diversa di autori, Jan Marie Strob(?) e Daniel Iè(?) Sono andati davvero a percorrere una strada molto radicale con forme di estraniamento molto forti “Lezioni di storia” del 1972 che è ricavato da un testo di BBrett che fa riferimento all’età romana e per esempio il film è recitato da attori che in parte vestono contemporaneo in parte abiti caratteristici di un film vero e proprio. Si tratta anche di un modello alternativo al tipico adattamento cinematografico che fa dimenticare l’ispirazione dal testo, i brani del testo qui vengono infatti letti e proponeva una critica marxista all’economia, società. Ho fatto due esempi di questa radicalità dello smontare. E c’è tutta una fase della produzione di Godair fra fine anni 60 e inizio anni 70 che va nella stessa direzione. Godar si era sempre divertito a smontare le forme del cinema classico sin dai primi film dei primi anni 60, però quando assume una posizione di tipo Marxista, va ancora più in là..tra l’altro spesso adotta la formula del film collettivo perché la visione dell’autore individuale poteva avere qualche aspetto narcisistico che faceva riferimento ad atteggiamenti tipici della società capitalistica. Queste sono alcune delle posizioni più radicali che fanno riferimento a questa idea: smontiamo il modello del film di finzione di tipo illusionistico e costruiamo attraverso il cinema un discorso sulla società esplicito attraverso forme di linguaggio molto radicali. Ora però, in che misura film come questi erano capaci di parlare ad un pubblico vasto? Diciamo in misura limitata, per quanto in quel periodo riscuotessero grande successo cineclub cineforum si trattava comunque di porzioni di pubblico limitate (ride ndr.). Anche se, essendo in un periodo in cui anche i rappresentanti delle classi lavorative, erano indotti ad una presa di coscienza che comportava la visione di film di impegno, partecipavano a queste produzioni dove c’era di solito una presentazione di carattere critico e poi un dibattito alla fine, e ripeto pur restando all’interno di numeri abbastanza limitati, però diventavano film anche casi di carattere politico e quindi riuscivano ad entrare nel discorso politico sociale. Certo non potevano entrare in quello che anche allora era cinema popolare, negli stessi anni fra la fine degli anni 50 e anni 60 invece ci sono state in ITALIA delle forme di CINEMA POPOLARE è il caso di “commedia all’italiana” che sono state capaci di affrontare problemi importanti parlando però un linguaggio cinema più accessibile. Anche attraverso la forma di una pubblicità grottesca per esempio gli eccessi, le illusioni, più fragili del boom economico degli anni 60 vengono colpite da una satira molto pungente da un film come “il sorpasso” del 72 di dino risi che in parte in forma diretta in parte indiretta attraverso delle metafore colpiva proprio così questa ubriacatura ideologica che aveva poi investito le classi sociali. Sembrava no che fosse possibile la scalata sociale anche per le classi sociali meno abbienti, questa idea che cavalcare il successo e la ricchezza fosse uno dei valori da assimilare. Nella stessa direzione vanno film di Monicelli, capacità di ritrarre in modo molto pungente aspetti della società italiana che sono appunto oggetto di una satira molto efficace. C’è un film del 1974 “Romanzo popolare” che mette in scena la realtà degli operai metalmeccanici milanesi con grande efficacia però come indica il titolo mettendoci in mezzo una linea di tipo sentimentale che però aiuta a capire le tensioni, le contraddizioni di quella parte di società. Poi però continuava anche un film un cinema di impegno più diretto: visto che abbiam parlato di romanzo popolare mi viene in mente invece un film che nel rappresentare la classe operaia, le sue istanze, è molto più aggressivo, sempre italiano di elio petri “la classe operaia va in paradiso” del 1971. Questi due esempi con Gianmaria Volontè ovvero l’attore più politicamente impegnato di quell’epoca in Italia che sceglieva di interpretare solo film con valenza politico sociale ideologico nella quale lui si potesse riconoscere, questo è un film di Elio Petri che rappresenta la realtà operaia però appunto in forma più militante, cinema militante. Perché questo excursus? Il cinema di impegno sociale ha avuto diverse manifestazioni, alcune chiamamole più colte, sotto il profilo strettamento cinematografico, altre più popolari più accessibili ad un pubblico più ampio, interclassista…ecco hanno avuto diciamo un’efficacia diversa, da un lato film più radicali erano in grado di diventare oggetto di un dibattito intellettuale anche molto rilevante, naturalmente avevano dei limiti nella capacità di parlare a un pubblico anche proprio quelle sezioni di pubblico che poi invece sarebbero state l’obbiettivo da raggiungere comunque erano l’oggetto di indagine di quel tipo di cinema. Oggetto di indagine o altrimenti destinatari ideali, perché era proprio quel pubblico che si voleva sottrarre dalle grinfie del cinema di finzione tradizionale, per proporre una presa di coscienza appunto della propria posizione di fronte a un’opera cinematografica. Questo ragionamento preliminare mi sembrava giusto farlo. Un ultimo esempio anche per far capire come spesso le intenzioni di un autore facciano i conti con una realtà del pubblico che non corrisponde magari completamente a quelle che erano le aspettative il caso tipico è del neorealismo. Il cinema neorealista che nasce anni 45 anni 50 con figure importanti come visconti, rossellini, vittorio de sica e il suo coautore cesare sabatini affrontano due questioni - Il dramma della guerra che si era appena consumato - La situazione di grave crisi sociale economica che l’italia stava vivendo all’indomani della 2 guerra mondiale Da un lato possiamo prendere esempio roma città aperta di rosellini e il successivo paisà che attraverso una serie di episodi racconta il difficile processo di liberazione. Dall’altro abbiamo ladri di bicilette o la terra trema di visconti. Ladri di bicilette è un film che ha saputo esprimere una certa universalità, ma sono film che hanno avuto una risposta del pubblico popolare inferiore alle attese forse. Probabilmente pur avendo un linguaggio (eccezione terra trema) che poteva essere molto accessibile, lì forse il pubblico dell’epoca voleva lasciarsi alle spalle quello che era accaduto, la realtà che stava vivendo. Pertanto ebbe molto più successo un filone legato al neorealismo ma che venava(?) la rappresentazione realistica di toni commedia che fu chiamato “neorealismo rosa” come film “due soldi di speranza, dove venivano rappresentati i problemi della società italiana dell’epoca ma attraverso una prospettiva meno cupa. Film neorealisti anche ladri di biciclette hanno dei finali assolutamente non consolatori quindi che lasciano in sospeso il destino dei protagonisti. La terra trema rappresenta un caso ancora più difficile, perché? Visconti va in sicilia, aveva preso accordi con il partito comunista, avrebbe dovuto girare 3 documentari sulla realtà del lavoro in sicilia (dei pescatori, dei contadini, degli operai) in realtà gira poi soltanto un film e lo trasforma per sua stessa iniziativa in un film di finzione ispirato ai malavoglia dando dei malavoglia una lettura molto più politico ideologica per cui n’toni è il tipico soggetto di una presa di coscienza della propria condizione sociale e del tentativo di ribellarsi alla condizione di sfruttamento nella quale è relegato dal suo lavoro di pescatore sottoposto a ricatto dei grossisti del pesce. Quale è la scelta molto radicale di Visconti? Al di là del fatto come era accaduto in ladri di biciclette di scegliere attori non professionisti, lì la scelta radicale è far parlare quelli che erano i pescatori di acitrezza in un siciliano strettissimo (film sottotitolato) c’è una voce narrante con funzione didascalica che quindi spiega alcuni passaggi facilita la comprensione però ci sono i sottotitoli quindi per il pubblico di allora si trattava di una soluzione molto difficile in termini di esperienza cinematografica. Quello però è un cinema che fuori dall’italia ebbe subito un grande riconoscimento da parte della critica e un riscontro di pubblico importante. Bisogna anche dire nel discorso culturale fine anni 40 e tutti anni 50 il neorealismo ha un ruolo da protagonista, il dibattito sul neorealismo, cosa era stato questo cinema, su quale sviluppi avrebbe dovuto avere, sulla gestione della sua eredità politica culturale si accesero proprio discussioni tra i critici, teorici, intellettuali di altra provenienza (letteratura, filosofia). Un dibattito molto vitale, importante proprio nel panorama italiano di quegli anni. .
            </p>
            <h2>Domanda 2: Secondo lei oggi il cinema a livello di linguaggio riesce a coinvolgere meglio il pubblico rispetto a certi temi?</h2>
            <p>Risposta: Bisogna fare delle distinzioni. Ci sono dei casi particolarmente fortunati in cui alcuni film popolari che però trattano temi importanti riescono ad assumere il ruolo di parlare universalmente. Due esempi, secondo me avvicinabili, che riguardano il cinema italiano: - La vita è bella di benigni ha saputo parlare a un pubblico vastissimo rovesciando in parte i toni dei film che fino allora erano stati dedicati alla rappr della shoah, dell’olocausto, della vita nei campi di concentramento, introducendo questo aspetto fiabesco e sicuramente promuovendo una presa di coscienza molto vasta di quei temi. Certo, in un modo diverso lo aveva fatto Schindler’s List di Spielberg, in un modo diverso anche spettacolare nella rappresentazione del dramma più terribile. Spielberg sceglie la strada dello shock e la capacità di penetrazione internazionale del cinema hollywoodiano, Benigni sceglie un’altra strada che ha dimostrato ugualmente forse ancora di più di saper parlare a un pubblico universale. Credo che entrambi in modo differente abbiano avuto una loro efficacia, credo che abbiano sensibilizzato generazioni di spettatori. Sono film che hanno continuato a parlare nei decenni successivi - L’altro è quello della Cortellesi, anche lei ha trovato una formula capace di abbattere anche le barriere che qualche volta separano le varie fasce di spettatori. Perché, visto anche attraverso la mia esperienza personale, quella di amici, docenti di cinema, cinefili, ha parlato a tutti. E’ stato apprezzato negli ambienti cinematografici più colti e contemporaneamente da un pubblico popolare molto vasto. Ci sono queste formule che se fossero replicabili tutti i produttori le userebbero (ride ndr.). Ha avuto una capacità di risonanza notevole, la prova è anche il fatto che sia io che tognolotti abbiamo ricevuto diverse proposte di prova finale sulla Cortellesi, paragonandola ad altre forme di cinema femminista</p>
            <h2>Domanda 3: Secondo lei il fatto che il film della Cortellesi sia rappresentato in bianco e nero è un aspetto limitante?</h2>
            <p>Risposta: Poteva esserlo ma non lo è stato ! (ride ndr.) Poteva davvero costituire un elemento di distanziamento. Nei decenni scorsi il recupero del bianco e nero ha riguardato delle operazioni cinematografiche molto particolari legate ad autori come Woody Allen, vin benders, poi stiamo parlando di film della seconda metà degli anni 70 in cui c’era questa cinefilia che non si spaventava di fronte anche ad operazioni simili. Anche Spielberg ha azzardato ma anche in quel caso, lì il bianco e nero aveva il sapore dell’elemento storico. Il caso della Cortellesi è stato più sorprendente, la disabitudine al bianco e nero è molto forte, operazioni di questo tipo sono rarissime e riguardano spesso un cinema dedicato ad un pubblico cinefilo. E’ un altro dei dati sorprendenti del film, ci sono elementi di straniamento diversi dal cinema degli anni 70, per esempio l’idea di non rappresentare la violenza in modo diretto ma attraverso questa rilettura estraniante. Idea anche quella e una scelta molto efficace. Per le statistiche parlano i dati del box office. Un film che ha avuto un successo anche intergenerazionale, lo hanno apprezzato i miei genitori e persone di 70 80 anni, adolescenti. Quindi sì il cinema è ancora in grado di parlare, perlomeno di provocare delle scosse nella coscienza degli spettatori.</p>
            <h2>Domanda 4: Nel futuro si andrà sempre più in questa direzione o scenderà l'interesse nel cinema? Ci sono più serie tv che film...</h2>
            <p>Risposta: Allora, questo è difficile è un grande interrogativo perché il cinema è stato dato per morto tante volte. La morte del cinema era un tema molto diffuso negli anni 70 quando c’era stato l’arrivo della tv commerciale, quando tante sale di seconda e terza visione avevano chiuso perchè la tv proponeva un tale serbatoio di cinema di film anche molto popolari, per cui molte avevano chiuso e c’era un clima funereo. Mi viene in mente un film di venders nel corso del tempo dove c’è proprio una temperie nostalgica del cinema che fu, hollywoodiano, popolare e una visione piuttosto cupa del futuro. Poi non è stato così, c’è stato il fenomeno delle multisale che diversificando l’offerta hanno saputo rilanciare un po’ le presenze in sala. E poi adesso ultima sfida le piattaforme. Le piattaforme anche per il fatto che il loro primo grande successo è arrivato in corrispondenza della pandemia faceva presagire la fine dell’esperienza cinematografica in sala. Non è stato così, si è visto, non soltanto dock buster americani, Barbie Oppenheimer che hanno riportato il pubblico in sala, ma anche non blockbuster come la Cortellesi. Quindi è davvero difficile prevederlo, quale è la posta in gioco? Bisogna vedere se il pubblico considererà l’esperienza della sala cinematografica un’esperienza con delle peculiarità tali da far pensare che almeno per alcuni film che destano in particolare interesse, valga ancora la pena di considerare il film come un evento per il quale io mi muovo e vado in contro al film e quindi esco dalla logica delle piattaforme che fanno invece sì che il film venga verso di me. Qualche anno fa era stato fatto il tentativo di riproporre il 3d, in parte ha funzionato come strumento per marcare la differenza tra l’esperienza cinematografica in sala e quella in casa. Poi la parabola ha avuto un suo picco per poi avere una fase declinante, anche lì c’è stato il grande successo del film di Cameron seguito da altri film che erano più o meno adatti. In quel periodo mia figlia era piuttosto piccola, ho visto con lei tantissimi film per bambini in 3D, alcuni con delle soluzioni anche molto interessanti, altri che seguivano la moda del 3d ma che erano girati in maniera tale che il 3d comunque non ne cambiasse la percezione. Comunque ho fatto questo esempio per dire come anche nei momenti in cui il cinema si è sentito più minacciato dalla concorrenza di altre forme di fruizione, ha cercato delle soluzioni. Adesso l’interrogativo è aperto, anche il cineclub ancor più delle sale tradizionali erano stati dati per morti, e invece anche qui a Pisa con il cineclub arsenale, godono di buona salute, si sono reinventati hanno dovuto cambiare la programmazione alternare film di fruizione difficile, complessa con la proiezione di film meno complessi, meno difficili, strategie di comunicazione che per esempio qui a Pisa tornassero a coinvolgere il pubblico di studenti che qui a Pisa è sempre stato un pubblico di riferimento per il cineclub. Anche con eventi come la visione in sala di grandi classici, che ha funzionato, bisogna capire se l’esperienza della sala cinematografica manterrà un appeal dovuto alla sua peculiarità. La sfida delle piattaforme è sempre più aggressiva, la forma della serialità sta avendo più successo anche comprensibilmente, permette delle operazioni per esempio nel caso di adattamento di opere letterarie c’è il problema che comprimere un’opera in 2-3 ore prevedeva sacrifici di forme di narrativa, la serialità permette invece di rappresentare la storia in un romanzo in tutto il suo svolgimento. Quindi la concorrenza è forte. Alcune case di produzione, Netflix, Amazon hanno capito che per alcuni film vale ancora la pena di proporre prima la visione in sala creando il grande evento dedicato a un pubblico che loro sanno ancora disponibile alla visione in sala considerandola un’esperienza diversa, e poi invece sono arrivati per la fruizione in streaming più avanti. Per adesso il cinema resiste, ma l’interrogativo rimane aperto e la risposta è davvero difficile.</p>
            <h2>Domanda 5: Noi abbiamo scelto un film lontano dalla nostra cultura come per esempio parasite…che ha rappresentato ovviamente queste disuguaglianze sociali in maniera molto diverse da come l’avremmo fatto noi italiani, noi europei. Secondo lei questo impatto di diversità ha comportato allontanamento?</h2>
            <p>Risposta: Sisi ha avuto un grandissimo successo, chiaramente non i numeri di un blockbuster però ha avuto un grande successo. Forse, paradossalmente, anche perché ha rappresentato il conflitto di classe in una realtà dove non ci si aspettava di vederlo e quindi tutto questo ha incuriosito molto. Poi, nello stesso periodo non si sa perché, certe volte è proprio l’aria del tempo che determina la compresenza di film quasi nello stesso anno, sono usciti altri due film Uno soltanto sulle piattaforme, sto parlando di “Timbuco”(?) che è un film spagnolo se non ricordo male o sudamericano che ha avuto poco successo perché ha anche un carattere fortemente metaforico simbolico che però su netflix in una dimensione più raccolta, ha avuto un grande successo. Un altro che ha rappresentato il conflitto di classe all’interno della cornice del film giallo, “Knives Out” che in Italiano ha avuto come sottotitolo molto significativo di questa comunicazione “Cena con delitto” dove dentro la cornice del giallo ha trattato questo tema del conflitto di classe, poi si può giudicare se dentro questa cornice questo tema venga annacquato o invece sappia anche come dire parlare a un pubblico più vasto proprio perché non è il tipico film politico. Che poi è stato anche il caso di parasite, la dimensione politica c’è ma come dire va letta tra le righe della storia. Questo ci fa pensare che comunque anche un film come parasite che è un film molto raffinato sul piano stilistico, però poi può avere anche una notevole efficacia a livello internazionale, penso perché abbia incuriosito questo fatto di vedere la lotta di classe rappresentata all’interno di cinematografia, di società dove ìi le differenze di classe sono molto accentuate talvolta dove c’è tutto una cultura del successo sociale, però magari dove la rappresentazione di queste tensioni non è così diffusa specialmente in maniera così esplicita.</p>
            <h2>Domanda 6: Secondo lei il fatto di avere attori noti in un film è rilevante o no ?</h2>
            <p>Risposta: Sì, bisogna dirlo è rilevante, lo è sempre stato, sia per il cinema popolare comunque legato a delle forme, a dei temi d’impegno, sia nel cinema più colto. Prima facevo l’esempio di Gianmaria Volontè, per un certo pubblico più cinefilo ma non solo, la sua presenza equivaleva a una assicurazione sul carattere impegnato politicamente schierato dell’opera. Invece venendo a dei casi di cinema più mainstream, penso che sì la presenza di un attore di grande rilievo….. è stato molto interessante il caso di George Clooney. George Clooney ha iniziato una carriera da sexy symbol, dalle serie ai primi film, poi gradualmente è venuto fuori l’aspetto politico di clooney, da rappresentante di un certo progressismo americano lui stesso è passato alla regia e allora è diventata una figura più schierata però molto riconoscibile per l’idea di un cinema non solo di intrattenimento, ma anche di portata più politica. Mi viene un mente un film fatto lui da regista, è stata un’operazione che ha manifestato un film dedicato al Maccartismo, un film dedicato alla grande caccia alle streghe degli anni 50, “Goodnight and Goodluck” un film del 2005 che trattava il caso di un protagonista del panorama radiofonico americano che diventa oggetto di attenzioni della commissione per ? americana. Comunque la presenza di clooney ha assicurato un discreto successo anche a un film che andava a ripescare una vecchia questione politica e società americana e grazie proprio alla presenza al fatto che il film fosse associato alla figura di Clooney che stava diventando sempre più il simbolo di un certo progressismo americano, america democratica e così via. No io credo che la presenza dei divi sia ancora importante, negli anni scorsi figure come brad pitt siano state determinanti, il primo che mi viene in mente. Oppure andando indietro nel tempo per un cinema che sapeva proporre figure femminili molto forti, la presenza di attrici che avevano una figura divistica(?) legata a un’idea di indipendenza, di grande personalità come meryl streep, sicuramente avevano un appeal sul pubblico femminime molto forte perché quasi sempre interpretavano dei personaggi femminili con delle caratteristiche sia che fosse il film più schierato politica sia che riguardasse figure letterarie, però quella era una garanzia.</p>
            <h2>Domanda 7: Noi abbiamo realizzato già delle ricerche su dei film che abbiamo considerato, la forma dell’acqua è stato votato molto poco, perché? Abbiamo cercato nei commenti le ragioni e applicando i modelli di IA abbiamo visto che introdurre questa creatura, questo mostro, questa figura che non fosse reale non è piaciuta al pubblico e quindi la domanda è: se vogliamo trattare delle tematiche sociali, bisogna attenersi alla realtà stessa e non a finzioni?</h2>
            <p>Risposta: Ha avuto un successo sia nell’ambito cinematografico più d’elite perché ha vinto leone d’oro a Venezia e l'oscar anche se bisogna dire che negli ultimi anni Venezia è diventata una succursale di Hollywood (ride ndr.) La domanda posta è una questione sempre molto interessante. Anche qui ci sono grandi punti interrogativi, perché il fatto che ci fosse la dimensione fiabesca avrebbe potuto essere la grande carta vincente. Ora è vero che Guillermo del Toro ha un suo immaginario molto forte, magari non può piacere a tutti, tuttavia poteva essere la carta vincente. Allora, prendiamo il tema dei film afroamericani, proprio negli ultimi anni ci sono stati esempi di film che hanno affrontato la discriminazione dell’etnia afro in modo più tradizionale, appunto il film che avete citato anche voi “Greenbook” e io l’ho visto, è un film molto piacevole ma che è capace di parlare ad un pubblico molto ampio. Ed io potrei dire però ma questa forma di rappresentazione narrativamente abbastanza tradizionale del tema con un plot che va a pescare in una tradizione americana…questo dell’idea che un personaggio partendo da una certa posizione ha contatto con una realtà trasformi le proprie idee, che è una formula sempre vincente, vista però in tanti tanti film…uno può pensare mah perderà di efficacia. E allora: per esempio ho visto che un film come “Getout” di Georgian Phill(?) ha fatto un’operazione veramente molto interessante: cioè mi tengo dentro una cornice come quella dell’horror che ha sempre avuto un grande appeal negli ultimi decenni perlomeno sul pubblico giovane, di un horror certo particolare grottesco capace anche di rinnovare le forme dell’horror stesso, anche quelle un po’ consunte dello slash… e inserisce quella questione lì dentro questo contesto e secondo me la ripropone con un respiro nuovo, molto efficace, certo un’operazione rischiosa però p stato considerato uno degli emblemi della cultura woke in questo momento. Mi hanno chiesto della tesi su quell’argomento con raffronto di un altro film come “moonlight” che ha rappresentato la cultura afroamericana in un modo molto efficace, però utilizzando un punto di vista più tradizionale il ghetto, la situazione difficile, questo approccio intersezionale della discriminazione, della posizione sociale, di certe fette della società afroamericana e quella dell’omosessualità. Un’operazione interessante ma se vogliamo più legata a quelli che sono clichè per qualcuno. Questo è talmente vero che su Netflix è uscito un film molto intelligente “American Fiction” che consiglio, dove c’è un docente di letterature e scrittore afroamericano che si è stufato di leggere sempre dei romanzi in cui la figura dell’afroamericano è identificata con la persona che viene da una classe sociale bassa, legata al mondo dello sfruttamento, della tossicodipendenza, e nel film si ragiona su queste questioni. Se poi la riproposizione di certi temi secondo poi certe figure narrative, possa stancare il pubblico, possa far sentire meno la forza del tema. Io ho apprezzato tantissimo, come molti giovani, l’operazione di Giordan Phill che secondo me è molto intelligente, rimane un horror a tuti gli effetti, non perde nulla l’efficacia dell’horror ma anzi ne rinnova certi aspetti, ma la questione afroamericana è trattata con una forza efficacia che sono date anche da questa ricontestualizzazione. Poi dopo ne ha fatto un altro “Has” più complesso dove c’è una dimensione quasi fantastica fra horror e distopia dove i conflitti sociali della società americana soprattutto riguardanti l’etnia afroamericana anche qui sono messi in scena in una forma molto vicina all’horror, un’operazione più difficile di Getout, però fra l’altro anche questo è uscito proprio nello stesso periodo di parasite, un altro tipo di film sul conflitto di classe attraverso una forma di un racconto molto inquietante e però c’è il tentativo di rinnovare la forma nella quale vengono trattati certi temi. Son scommesse che a volte riescono a volte no però secondo me sono apprezzabili perché la riproposta del solito film progressista in senso ampio, potrebbe anche stancare. Un altro esempio della questione della pedofilia, avete citato Spotlight, anche quello per quanto abbia avuto un grande successo, abbia vinto l’oscar.. affronta la questione secondo una formula abbastanza risaputa..che non perde mai completamente la sua efficacia ma che ha dietro le spalle attenzione un cinema americano di lunga data: giornalista americano progressista che sposa una causa difficile deve scontrarsi con i muri di gomma del potere e poi però riesce a portare certi risultati, Certo, è un tipo di soluzione narrativa capace di parlare a un pubblico molto ampio, però sono state proposte ultimamente anche altre possibilità, e allora consiglio altri due film che rappresentano due modi diversi, uno di un grande regista europeo “Francua Oson” che tratta sempre temi anche abbastanza difficili in maniera molto forte come omosessualità, transessualità, questo film del 2018 s’intitola grazie a dio anche questo tratto da una storia vera. Anche qui c’è una parte didascalica, ma rappresenta un esempio comunque diverso. Il più coraggioso in questi anni sul tema pedofilia è stato un grande regista sudamericano Pablo Larrain che ora fa film anche a Hollywood, che in un film “Il club” fa un’operazione molto difficile ovvero porta il punto di vista dentro il mondo della pedofilia perché racconta la storia di un piccolo gruppo di preti pedofili che sono stati confinati in un luogo come dire sperduto lontano da Dio e dagli uomini e fanno i conti in maniera molto dura con le loro colpe, ecco il punto di vista interno al male. Ed è un film che è piuttosto sconvolgente, più duro. Certo, la formula del cinema giornalistico è più popolare, però è interessante che nello stesso giro di anni il tema sia stato affrontato in modo diverso. In un certo senso è ancora una dimostrazione della mentalità del cinema che quando c’è un tema di grande interesse può rappresentare secondo modalità cinematografiche molto differenti. Lo consiglio se volete vedere l’anti-spotlight, non in positivo o negativo ma come modello totalmente diverso di rappresentazione di un tema di rilevanza sociale.</p>


        </body>
</html>